# Penetrasyon Testi Yöntemleri

1.Black Box: Bu yaklaşımda, başlangıçta güvenlik testi yapılacak sistemle ilgili bir bilgi yoktur. Tamamen bilinmeyen bir sistem ile ilgili bilgi toplanacak ve testler yapılacaktır. Bu yöntemde test ekibinin sistem ile ilgili bilgi düzeyi hiç olmadığından, yanlışlıkla sisteme zarar verme ihtimalleri de yüksektir. Bilgi toplama safhası oldukça zaman alır.

2.Gray Box: Bu yaklaşımda, sistem ile ilgili bilgiler mevcuttur. Örneğin; IP adres listesi, sunucu sistem ile ilgili versiyon bilgisi vb. Bilgiler güvenlik testi yapacak ekibe önceden sağlanır. Black Box yaklaşımına göre daha kısa zaman alır. Kontrolü ve testi istenen IP adresleri belli olduğundan sistemin, istem dışı zarar görme ihtimali de azalmış olur.

3.White Box: Güvenlik testi ekibi, sistemin kendisi ve arka planda çalışan ilave teknolojiler hakkında tam bilgi sahibidir. Black Box tekniğine göre kurum ve firmaya daha büyük fayda sağlar. Hata ve zafiyetleri bulmak kolaylaşacağından bunlara tedbir alınma süresi de azalacaktır. Sistemin zarar görme riski çok azdır ve maliyet olarak da en az maliyetli olandır.

